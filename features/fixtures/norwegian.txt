 ØSTMARKA: I august i fjor gikk Sps gruppeleder i fylkestinget, Morten Vollset fra Ås, ut i ØB og oppfordret til jakt på Østmarka-ulven. Allerede i fjor vår så det i ut til at ulven var i ferd med å etablere familie i Follo, og flere hunder og sauer ble drept av rovdyret.

- Det er helt uakseptabelt at innbyggere i Follo skal oppleve at familiemedlemmer bli tatt av ulv. Det bekymrer meg at ulven er så nærgående, uttalte Vollset til ØB.

Han ville videreflytte ansvarsområdet fra Miljøverndepartementet til Landbruks- og matdepartementet og overføre ulve-makta til fylkene og kommunene.

- Vi må ha ei folkevalgt og lokal forvaltning, ikke sentralstyrt som i dag. Rovdyr som oppholder seg i nærheten av tettsteder må tas ut, uttalte han.

Nå går også senterungdommens Sandra Borch ut i VG og mener ulven hverken er hjemmehørende i Norge, eller at den er truet.
